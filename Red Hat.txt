Имало едно време едно малко момиченце, толкова хубаво, че на
света нямало по-хубаво от него. Майка му го обичала от все сърце, а баба
му — още повече.
Добрата бабичка му изплела за рождения ден малка червена
шапчица, която така му приличала, че навсякъде го наричали Червената
шапчица.
Един ден майката, като пекла хляба, направила питка и казала на
момиченцето:
— Върви да видиш как е баба ти, защото научих, че била болна!
Занеси й питка и напитка!
— Добре, мамо. Ще отида- отговорила Червената шапчица.
— И запомни, когато минаваш през гората, няма да разговаряш с
непознати- предупредила я майка й.
Червената шапчица взела кошничката, в която майка й сложила
питката и напитката. Веднага тръгнала да отиде при баба си, която
живеела в друго село.
Неусетно, докато беряла цветя и си пеела, Червената шапчица
навлязла дълбоко в гората. Изведнаж зад един храст изкочил Вълкът.
— Къде си тръгнала, Червена шапчице?- попитал той.
Горкото дете не знаело, че е опасно да се спира и да говори с вълк,
затова му казало:
— Отивам да видя болната си баба и да й занеса питка и напитка.
Мама й ги изпраща.
— А къде живее баба ти? — попитал Вълкът.
— О, баба живее много далече, като минеш гората, чак до трите
високи дъба...В първата къща, накрая на съседното село.
— Така значи, болна била... — казал Вълкът. — И аз ще ида да я
навестя! Искаш ли да си направим едно състезание? Аз ще мина
по тази пътечка, а ти мини по другата! Да видим кой от двама ни
ще стигне първи!
— Добре. Хайде! – съгласила се Червената шапчица и тръгнала.
Червената шапчица не знаела, че Вълкът я бил пратил по по-дългата
пътечка. Вълкът побегнал с всички сили по другата, по-късата пътечка към
къщата на бабата. Момиченцето продължавало да върви из гората, да
бере лешници, да тича след пеперудките и да вие китки от цветя.
— Колко сте хубави!- казала Червената шапчица на две пеперудки,
кацнали върху цветята.
Наблизо подскачало и зайче, което с любопитство наблюдавало как
момиченцето се радва на красивата природа.
Вълкът бързо пристигнал до къщата на бабата и почукал:
— Чук-чук-чук!
— Кой е там? –попитала бабичката.
— Аз съм твоята внучка — казал Вълкът с преправен глас. — Нося ти
питка и напитка. Мама ти ги изпраща.
— Ти ли си, Червена шапчице?
— Аз съм, бабо, аз съм! Отвори ми да вляза, че много ми тежи
кошничката! – добавил Вълкът, отново с преправен глас.
— Ох, малко съм болна, Червена шапчице и не мога да стана от
леглото. Дръпни връвчицата, резето само ще се вдигне - извикала
бабичката, която лежала в леглото.
Вълкът дръпнал връвчицата и вратата се отворила. Скръ-ъ-ъц...
Той се хвърлил върху бабичката и я нагълтал цяла, защото от три дни
нищо не бил ял. После затворил вратата и легнал в леглото на бабата да
чака Червената шапчица, която след малко дошла изморена:
— Ох, че дълга беше тази пътечка, по която ме прати Вълкът. Най-
после стигнах!
И момиченцето почукало на вратата:
— Чук-чук-чук!
— Кой е там? –попитал Вълкът.
Като чула дебелия глас на Вълка, Червената шапчица отначало се
изплашила, но помислила, че баба й е хремава, и отговорила:
— Твоята внучка, Червената шапчица. Нося ти питка и напитка. Мама
ти ги изпраща. Моля те, бабо, отвори ми!
Вълкът й извикал като се постарал гласът му да бъде малко по-тънък:
— Ох, малко съм болна, Червена шапчице и не мога да стана от
леглото... Дръпни връвчицата, резето само ще се вдигне!
Червената шапчица дръпнала връвчицата и вратата се отворила.
Скръ-ъ-ъц...
Като видял, че Червената шапчица влиза, Вълкът се скрил под
юргана и й казал:
— Остави питката и напитката там някъде и се приближи до мене,
Червена шапчице.
Момиченцето се приближило до леглото, но много се зачудило, като
видяло как изглеждала съблечена баба му, и казало:
— Бабо, защо ти са толкова големи ръцете?
— За да те прегръщам по-добре, внучето ми.
— Бабо, защо ти са толкова големи краката?
— За да тичам по-добре, детето ми.
— Бабо, защо ти са толкова големи ушите?
— За да чувам по-добре, детето ми.
— Бабо, защо ти са толкова големи очите?
— За да те виждам по-добре, детето ми.
— Бабо, защо ти са толкова големи зъбите?
— За да те изям!
При тези думи Вълкът се хвърлил върху Червената шапчица и
нагълтал и нея. Като се наял добре, отново легнал в леглото, заспал и
започнал силно да хърка.
Тогава край къщата минал един ловец.
— О , колко силно хърка бабичката! Чакай да видя дали не е болна!-
казал си той и на свой ред почукал на вратата.
— Чук-чук-чук!
Но никой не му отговорил. Само хъркането продължавало.
— Госпожо, добре ли сте? - извикал пак Ловецът.
Като не получил отговор, Ловецът решил да отвори вратата.
Скръ-ъ-ъц!
Влязъл в стаята, доближил се до леглото и що да види! Вълкът спял в
леглото на бабата и хъркал здраво! Ловецът веднага разбрал каква е
работата.
— Ха, така! Пипнах ли те, негоднико — казал ловецът, — откога те
търся!
Той щял да го гръмне, но се сетил, че Вълкът може само да е глътнал
бабата и тя да е още жива, затова взел едни големи ножици и вместо да
стреля, почнал да разпаря дебелия корем на Вълка, който продължавал да
хърка. Рязнал само веднъж и Червената шапчица се подала. 